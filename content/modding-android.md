---
title: "Modding Android"
ShowToc: true
ShowBreadCrumbs: false
TocOpen: false
---

<div style="float: left; margin-right: 15px">
<img src="/alcatel.png" alt="Alcatel Onetouch Pop C3" width="100"/></div>
    <p align="left">L'Alcatel Onetouch Pop C3 fu il mio primo telefono touchscreen, dove tutto è iniziato. Già quando lo presi non era nella lista dei top di gamma, figuriamoci con l'avanzare degli anni. La necessità di "modificare" il telefono nasce per l'appunto dalla scarsa qualità dei componenti di questo piccolino. Tempo dopo scoprii che con qualche piccolo ritocco si poteva modificare, o meglio, nel mio caso migliorare, le prestazioni del cellulare. C'è da dire che già nel sangue avevo questa mania di modificare qualsiasi cosa, mi diverto ad estrarre, editare e ri-firmare gli <a href="https://it.wikipedia.org/wiki/APK_(formato_di_file)" target="_blank" rel="noopener noreferrer">apk</a> per personalizzarli. Ed è questa la chiave: personalizzazione, rendere unico il tuo device, a questo proposito, il modding android e le ROM in particolare lo permettono. Con questo telefono feci poco, provai con scarsi risultati a migliorarlo fino all'esasperazione, in sostanza feci solo danni. Quando si tratta di modding uno deve sapere fin da subito che se non si sa dove si stanno per mettere le mani si possono fare danni abnormi, ma d'altronde, come dice la regola più vecchia del mondo, sbagliando si impara.</p>

<div style="float: right; margin-right: 4px">
<img src="/j5.png" alt="Samsung Galaxy J5 2015" width="100"/></div>
    <p align="left">Con l'arrivo del Samsung Galaxy J5 (2015) iniziano le prime modifiche "serie", dopo circa 3 anni di utilizzo con la <a href="https://it.wikipedia.org/wiki/TouchWiz" target="_blank" rel="noopener noreferrer">TouchWiz</a> decido di cambiare <a href="https://it.wikipedia.org/wiki/Read_Only_Memory#ROM_dispositivi_mobiliROM" target="_blank" rel="noopener noreferrer">ROM</a>, ne ho provate diverse, quelle che ho tenuto per più tempo sono state:<br>
     • <a href="https://lineageos.org/" target="_blank" rel="noopener noreferrer">LineageOS</a>,<br>
     • <a href="https://download.pixelexperience.org/" target="_blank" rel="noopener noreferrer">Pixel Experience</a>,<br>
     • <a href="https://evolution-x.org/" target="_blank" rel="noopener noreferrer">Evolution X</a>,<br>
     • <a href="https://resurrectionremix.com/" target="_blank" rel="noopener noreferrer">Resurretion Remix OS</a>.<br>
    Per addentrarmi in questo mondo è stato fondamentale <a href="https://www.xda-developers.com/" target="_blank" rel="noopener noreferrer">XDA Developers</a>, menzionato pure nel <a href="https://www.freeonline.org/migliori/migliori-siti-per-android.html" target="_blank" rel="noopener noreferrer">mio articolo per freeonline.org</a>.</p>

<div style="float: left; margin-right: 4px">
<img src="/rn7.png" alt="Redmi Note 7" width="100"/></div>
    <p align="left">Attualmente utilizzo il Redmi Note 7, è stato (ed è) un gran bel telefono, best-buy del 2019. Ho tenuto la <a href="https://it.wikipedia.org/wiki/MIUI" target="_blank" rel="noopener noreferrer">MIUI</a> per tanto tempo, ne ero innamorato, soprattutto del design. Purtroppo tempo fa è stata interrotta la continuazione degli aggiornamenti per il mio modello e così mi sono dovuto arrangiare. Fortunatamente il Redmi Note 7 si muove molto bene nel mondo del modding, ci sono parecchie alternative al sistema operativo stock, tra gli smanettoni è molto gettonato. Le migliori sono sempre la <b>LineageOS</b> e la <b>Pixel Experience</b>, per ora ho quest'ultima, che mi sta facendo nascere la passione per i <a href="https://store.google.com/" target="_blank" rel="noopener noreferrer">Google Pixel</a>, ma sarà tutto da vedere. Vi terrò aggiornati.</p>

<div style="float: right; margin-right: 4px">
<img src="/i5s.png" alt="iPhone 5S" width="100"/></div>
    <p align="left">Inoltro posseggo anche questo piccolino, l'iPhone 5S. Lo utilizzo raramente per fare qualche esperimento personale con <a href="https://it.wikipedia.org/wiki/IOS" target="_blank" rel="noopener noreferrer">iOS</a>, fa comodo.</p>