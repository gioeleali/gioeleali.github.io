---
title: "Chi sono?"
description: "Mi presento, sono Gioele..."
ShowToc: true
ShowBreadCrumbs: false
TocOpen: false
ShowReadingTime: false
disableShare: true
hidemeta: true
hidefooter: false
---

<b>Ciao!</b><br>
Userò questo piccolo spazio su internet come archivio personale <i>(e anche come prova per vedere se riesco a tirar su un sito statico, lol)</i>.<br>
Il mio nome è Gioele Alì e sono nato nel 2001 in provincia di Pisa.
Attualmente i miei interessi spaziano tra mondi abbastanza differenti tra loro.<br>
Uno di questi sono le moto <i>(non sono un superchad, è bene specificarlo, anzi..)</i> a cui è correlato uno strano feticismo per le varie tipologie di patenti e targhe.
In ambito tech invece sono affascinato dal mondo delle rom per i vari devices. Col tempo e con il cambiare dei miei dispositivi mobile non ce n'è uno che si è salvato da un [modding ignorante](https://it.wikipedia.org/wiki/Modding#Modding_dispositivi_mobili) effettuato sempre e comunque tramite l'aiuto di [XDA](https://www.xda-developers.com/) <i>(che uso tutt'ora e consiglio per chi vuole cominciare a smanettare un po')</i>.
Pokémon, parte contribuente della mia crescita, è un titolo che mi porto ancora nel cuore. Le cartucce dei giochi delle varie generazioni <i>(dalla 4ª in su nel mio caso)</i> sul Nintendo 3DS mi riempivano le giornate grigie di scuola nei pomeriggi bui. Per quanto riguarda le carte da piccolo almeno una volta alla settimana mi compravo qualche pacchetto in edicola, ma non mi sono mai posto grandi obiettivi per completare collezioni o altro. Solo ultimamente mi sto appassionando al collezionismo di quest'ultime.<br>
Come app di messaggistica adoro Telegram, ritengo che niente in questo mondo sia perfetto, ma quest'applicazione ci si avvicina mostruosamente. Nel biennio delle superiori ho anche fatto [qualche esperimento sui bot di Telegram in PHP](/Telegram Bot.zip), mi impegnavo sul rendere esteticamente un bot curato, peccando un po' sulla parte funzionale, su cui sto lavorando tutt'ora per migliorare.<br>
Infine sono innamorato dei meme, ma cosa sono? Molti hanno difficoltà a dare una definizione. Secondo me non c'è una vera e propria risposta. Immagini divertenti, foto con aggiunta di una didascalia buffa o di un semplice ritocco per fare satira su un qualsiasi tipo di argomento e tema. Non ci sono limiti <i>(per molti non sempre è del tutto positivo, ma è la chiave per andare avanti in un mondo sempre più censurato)</i>. Secondo il mio modest~~issimo~~ parere alcuni meme possono essere considerati veri e propri pezzi d'arte.